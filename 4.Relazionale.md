# Relazionale

Il modello relazionale è un modello logico per i dati.

# Definizioni

## Dominio

Si dice dominio un insieme di valori D = {v1, v2, …, vk}

## Tupla

Dati n domini non necessariamente distinti, chiamiamo tupla (o n-upla) ordinata:

$t = (v_1, v_2, \dots, v_k), v_i \in D_i \forall 1 \le i \le k$

## Prodotto cartesiano

L’insieme di tutte le tuple su k domini è dato dal prodotto cartesiano dei k domini D1, D2, …, Dk che non sono necessariamente distinti.

## Relazione

Una relazione R su n domini non necessariamente distinti, è un sottinsieme del prodotto cartesiano dei domini.

Il grado della relazione è n, numero di domini che partecipano. La cardinalità è il numero di tuple nell’insieme R.

$R \subseteq D_1 \times D_2 \times \dots \times D_n$

La rappresentazione di una relazione è una tabella con il numero di colonne pari al grado e il numero di righe pari alla cardinalità.

## Attributo

Nome dato a un dominio nella relazione. Si ottiene **l’indipendenza dall’ordinamento** dei domini e si dà **significato** ai valori del dominio.

## Schema di relazione

Si chiama schema di relazione una coppia formata da R nome della relazione, e X insieme dei nomi degli attributi della relazione. X=(A1, A2, …, An). Dato un R(X) schema della relazione, di solito si indica con schema anche solo X.

## Istanza di relazione

Un’istanza di relazione su uno schema R(X) è un’insieme r di tuple su (A1, A2, …, An).

## Schema di base di dati

È un insieme **R** di schemi di relazione. Ogni schema $R_i$ deve avere un nome differente.

## Istanza di base di dati

Dato uno schema di base di dati, un’istanza di base di dati è un’insieme **r** di relazioni dove ogni $r_i$ è un’istanza di relazione sullo schema di relazione $R_i$, $\forall 1 \le i \le n$.

# Notazione

Un sottoinsieme Y di attributi di una relazione $Y \subseteq X$ può essere indicato con la notazione R.Y

Consideriamo una tupla t su uno schema di relazione R(X):

- preso A attributo in X, t.A oppure t[A] denota **il valore di t su A**;
- preso Y sottoinsieme di X, t[Y] denota la sottotupla di t sugli attributi in Y.

# Chiavi

Una chiave è un sottoinsieme degli attributi di uno schema di relazione, che identifica univocamente ogni tupla della relazione stessa.

## Definizione formale

Una chiave K di uno schema di relazione R(X) è un sottoinsieme degli attributi $K \subseteq X$ tale che per ogni relazione r su R(X), siano rispettate le proprietà di univocità e minimalità:

- **univocità**
    - $\forall t_1, t_2 \in r, t_2[K] = t_2[K] \Rightarrow t_1 \equiv t_2$
- **minimalità**
    - $\forall A_i \in K, K - A_i$ non verifica la proprietà di univocità. Ovvero non esiste alcun sottinsieme proprio della chiave ($K_m \subset K$ che verifichi l’univocità).
    - Un insieme Y che contiene come sottinsieme proprio la chiave, è detto superchiave della relazione R(X). Ovvero $Y \supset K$ è superchiave. Le superchiavi soddisfano solo la proprietà di univocità.

Ogni relazione R(X) ha una superchiave (cioè X) in quanto la relazione è un insieme, per cui contiene tuple distinte.

## Tipi di chiavi

Ogni schema di relazione R(X) può avere più chiavi candidate. Tra queste ne scegliamo una che viene detta chiave primaria, e in notazione sottolineiamo gli attributi che la compongono. Le altri chiavi prendono il nome di chiavi alternative.

Esempio:

DOCENTE(CODDOC, CF, CITTÀ)

**AK**: CF

## Null

Possiamo estendere ogni dominio di una relazione con il valore **null**, o valore nullo, per indicare l’assenza di un valore in una tupla. I DBMS relazionali hanno specifiche istruzioni per indicare se un attributo può contenere o meno valori nulli.

# Vincoli di integrità

I vincoli di integrità stabiliscono delle regole di correttezza sugli attributi della relazione.

Dichiarare una chiave candidata per il mio schema di relazione R(X) significa:

imporre un vincolo di unicità sugli attributi che concorrono alla formazione di una chiave candidata;

## Entity-integrity

imporre il vincolo di Entity Integrity sugli attributi delle chiavi, che non posso essere nulli. Formalmente diciamo che gli attributi $K_1, K_2, …, K_m$ di una chiave primaria di uno schema di relazione $R(K_1, K_2, …, K_m, A_1, …, A_n)$ soddisfano il vincolo di Entity Integrity se $\forall t, t[K_i] \ne null\ \forall 1 \le i \le m$.

## Integrità referenziale

I riferimenti tra tuple nelle relazioni vengono stabiliti usando i valori degli attributi nelle tuple.

Il vincolo di integrità referenziale stabilisce che se in una tupla utilizzo il valore di un’attributo per riferirmi a un’altra tupla, quest’ultima deve essere una tupla esistente.

Per specificare un vincolo di integrità referenziale su uno schema di basi di dati **R** specifico una **foreign key**, ovvero un insieme di m attributi FK di uno schema di relazione R1 in **R**.

Poi specifico una **chiave della relazione riferita**, ovvero un chiave K di m attributi (come la foreign key) su una relazione R2 in **R** non necessariamente diversa da R1.

Informalmente un’istanza di relazione r1 soddisfa il vincolo di integrità referenziale se:

$\forall t_1 \in r_1, t_1[FK_i] = null\ \vee \exists t_2 \in r_2 : t_1[FK_i] = t_2[K_i] \forall 1 \le i \le m$

## Notazione per chiavi

R1(X)

**FK**: FK1, FK2, …, FKm REFERENCES R2(K1, K2, …, Km)

se la chiave di relazione riferita è la chiave primaria, posso ometterla:

**FK**: FK1, FK2, …, FKm REFERENCES R2

# Istanza legale

Si dice istanza legale di basi di dati un’istanza **r** su uno schema di basi di dati **R**, un’istanza tale che:

per ogni relazione $r_i$ in **r** sia soddisfatto il vincolo di entity-integrity e sull’istanza **r** siano soddisfatti i vincoli di integrità referenziale imposti su **R**.

# Regole di normalizzazione

## Attributi multipli

La 1NF impone che se un’entità E ha un attributo multiplo A, si crei una nuova relazione EA collegata in uno a molti. La cardinalità di E in R è la cardinalità dell’attributo multiplo.

Se la cardinalità massima è finita e nota e la cardinalità di A in R è , poniamola uguale a K, per K piccoli si possono mettere più attributi direttamente nell’entità: A1, A2 e così via. A2, …, Ak diventano opzionali mentre A1 è opzionale solo se la cardinalità minima dell’attributo multiplo sarebbe 0.

### Associazioni

Per gli attributi multipli sulle associazioni conviene reificare e applicare la regola sopra.

## Chiave primaria

Ogni attributo interno all’entità E è una chiave candidata. Per scegliere la chiave primaria usiamo dei metodi euristici: la chiave che viene usata più di frequente per accedere direttamente alle istanze; meglio chiavi semplici di chiavi composte; introdurre una chiave surrogata di cui è garantita l’unicità all’interno dell’entità.

## Eliminazione identificatori esterni

Quando ho un identificatore esterno, questo viene portato dentro all’entità come foreign key e va a costituire parte della chiave primaria. 

# Dipendenza funzionale

È un vincolo di integrità su insiemi di attributi. Presi Y e Z gruppi di attributi, abbiamo una dipendenza funzionale se il valore di Y determina il valore di Z.

Uno schema di relazione R(X) soddisfa il vincolo di dipendenza funzionale Y → Z, ovvero Y determina funzionalmente Z, se e solo se

$\forall t_1, t_2 \in r, \  t_1[Y] = t_2[Y] \to t_1[Z] = t_2[Z]$

Dipendenza banale quando $Y \subset Z$, allora $Z \to Y$.

Una chiave o superchiave determina funzionalmente tutti gli attributi. Questo per definizione di chiave.

# Forme normali

## 1NF

> Uno schema di relazione R(X) è in 1NF se e solo se tutti i domini degli attributi A in X sono atomici. Ovvero non posso avere attributi multipli.
> 

Questo vincolo normalmente è implicito nel modello relazionale.

Per normalizzare devo creare una nuova relazione EA in one-to-many che contenga l’attributo da ripetere.

**Esempio degli esami. Permette di definire linguaggi semplici per manipolare e interrogare i db.**

## 2NF

Risolve la dipendenza parziale degli attributi dalla chiave.

> Uno schema <R(X), F> (con dipendenze funzionali) è in 2NF se e solo se ogni attributo non primo A in X dipende completamente da ognuna delle chiavi di R.
> 

La dipendenza completa vuol dire che c’è una dipendenza funzionale col set più piccolo possibile (ovvero non esiste un subset proprio che sia determinante).

Un attributo che fa parte di almeno una chiave è detto attributo primo.

**Esempio della frequenza nei corsi. Risolve ridondanza, anomalie di modifica, inserimento e cancellazione.**

## 3NF

> Uno schema <R(T), F> se per ogni dipendenza funzionale non banale X → A, X è superchiave oppure A è primo
> 

**Esempio dei corsi. Codcor, nome, coddoc, coddip. Coddoc → coddip. non rispetta la 3NF.*

## Boyce-Codd BCNF

Tutti gli attributi, anche quelli primi, dipendono funzionalmente solo dalle superchiavi.

> Per ogni dipendenza funzionale non banale X → A in F, X è una superchiave.
> 

# Traduzione standard

Ogni entità è tradotta in una relazione con gli stessi attributi:

- la chiave primaria della relazione è l’identificatore primario dell’entità;
- ogni altro identificatore è chiave alternativa.

Ogni relazione R con altre entità E1, E2, …, En viene tradotta con una relazione con gli stessi attributi a cui si aggiungono tutte le chiavi primarie delle entità che essa collega.

Ogni chiave primaria di un’entità Ei tale che max-card(Ei, R)=1 rappresenta una chiave candidata per la relazione. Altrimenti la chiave della relazione è composta dall’insieme di tutte le chiavi primarie delle entità collegate dalla relazione.

Le chiavi primarie delle entità collegate sono foreign key FK NOT NULL.

Ma se la FK non fa parte di una delle chiavi non è necessario indicare NOT NULL.