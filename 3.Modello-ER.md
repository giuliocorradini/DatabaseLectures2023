# Modello E-R

Il modello Entity-Relationship è stato ideato da Chen nel 76, e perfezionato dal esteso DATAID di Ceri.

Gli elementi di base sono tre: entità, associazioni e attributi.

### Entità

Sono gli oggetti del mondo reale che vogliamo modellare, di cui individuiamo delle proprietà comuni. Si rappresentano con dei rettangoli.

### Associazioni

Rappresentano legami logici tra due o più entità. Si rappresentano con dei rombi.

### Attributi

Rappresentano le proprietà elementari di entità e associazioni. Si rappresentano con un pallino.

# Associazioni

Le associazioni sono caratterizzate in termini di cardinalità. Sull’arco che unisce un’entità con l’associazione si indica la coppia di cardinalità minima e massima dell’entità nell’associazione, tra parentesi tonde.

Se la minima cardinalità di un’entità nell’associazione è 0, vuol dire che l’entità può esistere da sola anche se non partecipa all’associazione.

Indipendentemente dalla cardinalità delle entità nell’associazione, in un’associazione binaria le coppie (E1, E2) non si possono ripetere.

Quindi un’associazione **è identificata** dalle entità che vi partecipano, non è possibile mettere un identificatore.

## Anelli

Gli anelli sono un’associazione binaria tra un’entità e sé stessa. Il ruolo dell’entità viene indicato con una label.

## Associazione n-aria

È un’associazione fra 3 o più entità. Connette più di 2 entità.

# Attributi

Il dominio dell’attributo è l’insieme dei valori legali per l’attributo. Se un attributo è definito su un solo dominio, allora si dice attributo **semplice**.

Chiamiamo cardinalità dell’attributo A nell’entità o nell’associazione E, il numero di valori dell’attributo associati a ogni istanza di E.

Se la cardinalità minima di A in E è uguale a 0, l’attributo si dice opzionale. Se è 1 è obbligatorio.

Il valore è singolo se la cardinalità massima è 1, è **multiplo** se la cardinalità massima è maggiore di 1.

### Attributi composti

Un attributo **composto** è costituito da un gruppo di attributi con affinità nell’uso o nel significato.

Ad esempio l’attributo indirizzo potrebbe essere composto da: via, città, civico, CAP etc.

Creare un attributo composto permette di definire delle cardinalità dipendenti da altri attributi. Cosa non possibile se lasciamo ogni attributo come semplice.

# Generalizzazione

Un’entità E è generalizzazione di n entità E1, E2, …, En se ogni oggetto delle classi E1, E2, …, En è anche oggetto della classe E.

La copertura della generalizzazione può essere totale/parziale, esclusiva/sovrapposta.

Ogni entità generalizzata eredita le proprietà della generica. Quindi tutti gli attributi, le associazioni e le generalizzazioni vengono ereditate dalla classe generalizzata.

Nel diagramma E-R non ripetiamo gli attributi nelle sottoclassi.

Un **subset** è una gerarchia di generalizzazione con una sola classe generalizzata. La copertura di un subset è **parziale**.

# Identificatore

Un identificatore **di un’entità E** è una collezione di attributi o di entità in associazione con E, che **individuano** univocamente E.

## Definizione formale

Siano A1, …, An attributi a valore singolo e obbligatori per E; E1, …, Em entità in associazione con E in associazioni binarie R1, …, Rm obbligatorie (min-card E in Ri = 1) di tipo one-to-one o many-to-one (max-card E in Ri = 1); allora i possibili identificatori sono gli I={A1, …, An, E1, …, Em}.

Il valore dell’identificatore di E è l’insieme dei valori degli attributi e delle istanze in associazione.

I è identificatore di E se:

1. non ci sono due istanze di E con lo stesso valore dell’identificatore
2. eliminando un attributo Ai o un Ej, la proprietà 1 non è più valida

Per come abbiamo posto le ipotesi di cardinalità degli attributi e delle associazioni, il valore dell’identificatore è sempre **ben definito**. Cioè per ogni istanza E, esiste uno e un solo valore per ogni attributo Ai e una sola entità per ogni Ej.

## Classificazione

**Semplice**

**Composto**

**Interno**

**Esterno**

**Mixed**

n+m = 1 (n= 1 oppure m=1)

n+m > 1 (ho più attributi o più entità)

m = 0 (ho solo attributi)

n = 0 (ho solo entità)

n>0 e m>0 (composto da attributi e entità)

Ogni entità deve avere un identificatore. Quelli semplici si preferiscono ai composti, e quelli interni si preferiscono agli esterni.

Un’entità si definisce forte se ha almeno un identificatore interno, altrimenti l’entità è debole.

# Proprietà: attributi vs associazioni

Sia attributi che associazioni rappresentano delle proprietà delle entità. Gli attributi sono le proprietà elementari, mentre le associazioni descrivono relazioni con altre entità.

Quando tutti gli attributi fanno parte dell’identificatore, allora è possibile sostituire una relazione con un attributo semplice.

![Attributi-vs-associazioni.png](images/attributi-vs-associazioni.png)

**Regola 1:** se un oggetto ha un identificatore e altre proprietà, allora deve essere descritto da un’entità.

# Vincoli di integrità

Una condizione che deve essere soddisfatta dalle istanze di una base di dati. Ci servono per modellare certe realtà.

Non tutti i vincoli di integrità possono essere espressi in qualsiasi modello concettuale e logico. In E/R possiamo esprimere le seguenti tipologie di vincoli:

- vincoli di cardinalità (per associazioni e attributi);
- vincoli di copertura, che implicano delle condizioni sulle istanze sia della classe generalizzazione che delle classi generalizzate;
- vincoli di identificazione: definire un identificatore per un’entità implica che i valori dell’identificatore debbano essere unici. La condizione di unicità mette in evidenza il ruolo duale dell’identificatore: identifica in maniera univoca e impone condizioni sulle istanze.

Non posso esprimere vincoli di integrità sulle strutture ad anello del tipo “un impiegato non può essere boss di sé stesso”.

![anello.png](images/anello.png)

**Non tutti i vincoli sono esprimibili in E/R.**

# Reificazione

Per reificazione si intende rappresentare un’associazione A tramite una nuova entità, che prende il nome di A reificata.

Se all’associazione partecipano E1, E2, …, En entità, allora la reificazione di A sarà una nuova entità A posta in associazione binaria con ognuna delle entità che partecipavano ad A e le cardinalità saranno:

card(A, A-Ei) = (1,1) → metto (1,1) sul link uscente dall’entità reificata;

card(Ei, A-Ei) = card(Ei, A) → la cardinalità delle entità nella nuova associazione rimane inalterata.

## Identificatore della reificazione

Sia A un’associazione tra E1, E2, …, En. ogni Ei tale che max-card(Ei, A) = 1 è identificatore di A reificata (questo deriva dal fatto che l’associazione è una relazione matematica, che non può contenere n-uple ripetute. Quindi se un’istanza di un’entità partecipa al massimo 1 volta potrò avere solo una n-upla che contiene quell’istanza). Se invece per ogni Ei, max-card(Ei, A) > 1 allora A reificata ha un unico identificatore costituito da tutte le entità.

La reificazione è sempre possibile, ma lo schema con associazione è più semplice quindi è da preferire.

# Esempi di schemi con vincoli

[Esempio 1 di E/R con vincoli](documents/ER-Vincoli-1.pdf)

[Esempio 2 di E/R con vincoli](documents/ER-Vincoli-2.pdf)
