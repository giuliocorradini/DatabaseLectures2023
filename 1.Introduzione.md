# Introduzione

Un sistema informativo (SI) è un componente di un’organizzazione il cui scopo è gestire le informazioni utili agli scopi dell’organizzazione stessa.

I sistemi informativi manipolano informazioni, che sono un bene e una risorsa alla stregua del capitale, delle persone e delle materie prime. L’informazione ha un costo ed è un bene di valore sempre più crescente.

Nella scala dei valori, il livello più basso è occupato dai **dati grezzi** che possono definirsi informazione solo nel giusto contesto.

“123”, “Mario”, “Rossi” sono dati grezzi mentre **lo studente Mario Rossi ha numero di matricola 123** è un’informazione. Il passaggio da dato grezzo a informazione avviene aggiungendo dei **metadati**.

### Sistema informatico

Non tutti i sistemi informativi sono sistemi informatici (banche e anagrafi esistono da più tempo del computer). Si definisce sistema informatico solo **la parte automatizzata** del sistema informativo.

Il sistema informativo è un insieme di **risorse e metodi** per l’acquisizione, l’uso e lo scambio di informazione. La gestione con strumenti informatici avviene di solito con dei database: collezioni di dati che rappresentano le informazioni di interesse per l’organizzazione.

In un’organizzazione abbiamo più applicazione che condividono e fanno uso degli stessi dati.

# DBMS

Il database management system è un software che è in grado di gestire collezioni di dati condivise da più utenti e applicazioni.

> **On premise** significa in sede, ovvero un’applicativo viene installato e fatto eseguire su una macchina locale rispetto all’organizzazione. È il contrario del cloud.
> 

È importante occuparsi di sistemi informativi e database perché potremmo probabilmente trovarci nella situazione di avere a che fare con uno, da 4 punti di vista differenti:

- utente: che deve conoscere il modello dei dati, i linguaggi supportati dal DBMS e le modalità con cui collegarsi al DB;
- progettista: deve capire come tradurre i requisiti informativi di un’azienda in strutture concrete (è quello che facciamo noi negli esercizi di modellazione)
- amministratore: deve conoscere il funzionamento del DB (anche per motivi di efficienza)
- committente: deve interagire con chi progetta e costruisce il DB, ha una conoscenza generale di tutto il ciclo di vita di un database.

## Caratteristiche

Il DBMS gestisce **grandi moli** di dati **persistenti**.

Viene usato da diversi utenti e applicazioni anche contemporaneamente, quindi deve poter gestire delle transazioni.

Garantisce l’affidabilità di dati: resilienza in seguito a incidenti, meccanismi di backup e ripristino seguente.

Offre una visione strutturata dei dati secondo un modello logico.

Garantisce la privatezza dei dati usati dai meccanismi di autenticazione.

Per eseguire operazioni bisogna usare un linguaggio supportato, e il modo specifico in cui viene eseguita l’azione sul database viene gestito dal modulo ottimizzatore sulla base di considerazioni di efficienza e considerando operatori e metodi di accesso disponibili.

Il DBMS deve avere anche le caratteristiche di: indipendenza fisica, ovvero l’organizzazione fisica dei dati non deve avere effetti collaterali sui programmi applicativi. Indipendenza logica: anche in presenza di uno schema logico integrato, non è utile che ogni utente abbia una visione uniforme.

Quindi a livello logico si descrive il db con il modello logico usato dal DBMS. A livello fisico si descrive come il DBMS salva e accede ai dati sui supporti di archiviazione. A livello esterno si descrive una parte (vista) della base di dati di interesse.

# Modello dei dati

Devo rappresentare la mia realtà di interesse, il modello dei dati è l’insieme di **strutture e regole** che mi permettono di farlo.

> Lo **schema** è la rappresentazione di una realtà specifica secondo un certo modello logico.
> 

L’istanza è l’insieme dei valori (dati) effettivamente memorizzati.

Il modello logico fornisce una descrizione dei dati direttamente supportata dal DBMS (gerarchico, reticolare, relazionale, a oggetti, a grafo);

il modello concettuale (entity-relationship) è la descrizione dei concetti della realtà che voglio rappresentare indipendentemente dagli aspetti realizzativi.

## Modello relazionale

Nel modello relazionale, il modello logico più diffuso, i dati sono tutti rappresentati in forma tabellare. Ovvero si usa come unica struttura le tabelle, o relazioni.

Lo schema è il nome della relazione, i nomi delle colonne e il tipo delle colonne. È praticamente invariante rispetto al tempo.

L’istanza è costituita dalle righe, che variano nel tempo per aggiunta, modifica o cancellazione (di righe, record, tuple).

Un database relazionale è un insieme di tabelle correlate.

## Modello Entity-Relationship

Serve per la rappresentazione concettuale. Una volta costruita una descrizione con diagramma E-R lo si traduce nello schema, usando il modello logico appropriato (spesso si usa il relazionale).